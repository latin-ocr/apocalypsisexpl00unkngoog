cAP. xm„ vERs. 6.-Ν, 797. 22¹5

Dominus quia a Domino, est quia Verbum est Divinum
Verum, ac Divinum Verum procedit a Domino ut Sole,
et quod procedit est Ipsius a quo procedit, immo est Ipse;
quare Divinum Verum, ex quo omnis sapientia et intel-
ligentia est angelis et quoque hominibuS, est Dominus
in caelo; quod etiam sit Verbum quale est apud nos in
mundo, est quia illud est Divinum Verum in ultimo ordi-
niS, continens sensum spiritualem, qui est Divinum Verum
quale est in caelo: sed de hac re alibi plura. Ex his
patet quod per quod “bestia aperuerit os suum in blasphe-
miam adversum Deum” significetur falsificatio Divini Veri,
seu Verbi quod a Domino, et quod est DominuS. Quo-
niam in hoc versu agitur de blasphematione, et per blas-
phemiam significatur falsificatio Divini· Veri seu Verbi,
nempe, ab illis qui fidem separant a vita, velim in explica-
tione hujus versus tradere quinam et quales sunt ex illis,
qui ita falsificant Verbum ut sibi caelum prorsus claudant3
deinde quinam et quales ex illis sunt, qui non ita falsificant
Verbum ut claudant sibi caelum; et postea, quinam et
quales ex illis sunt, qui non falsificant Verbum, apud quos
ideo caelum potest aperiri aut aperitur. In hoc articulo
dicetur de illis qui ita falsificant Verbum ut caelum sibi
prorsus claudant; in sequentibus autem articulis dicetur de
reliquis ordine. Omnes illi caelum sibi prorsus claudunt,
qui apud se confirmant doctrina et simul vita quod sola
fides absque bonis operibus justificet et salvet; causa est,
quia hi ita falsificant Verbum ut sit contra Divinum
Verum quod in caelo est, et ex quo caelum3 eo usque falsi-
ficari potest Verbum, et quoque non eo usque. Quod illi
eo usque falsificent Verbum, sunt causae 2—(1.) Quod bona
vitae, quae sunt bona opera, nihili pendant ex doctrina,
et nihili faciant ex vita, cum tamen universum caelum est
in bone, nam bonum est amoris et amor est vitae3 omnis
sapientia et omnis felicitas angelis caeli est ex bono per
vera; et unicuivis ibi tanta et talis est sapientia et felicitaS,
quantum et quale est bonum ex quo vera; quare est bonum
ipsa essentia vitae angelicae, et inde essentia ipsius caeli:
illi itaque qui in sola fide omne salutiS, et nihil ejus in bonis
operibuS, ponunt, non possunt non sibi caelum claudere;
bonum enim, in quo est caelum, nihili pendunt et nihili
faciunt 3 et ubi non bonum est, ibi est malum, et ubi malum,

