2 394 APOCALYPSIS EXPLICATA.

est quod qui non agnoscunt Divinum Humanum Domini,
et non vivunt secundum praecepta Ipsius in Verb0, non
consociari possint angelis caeli. Quod ita sit, constiterat
mihi ex multa experientia: fuerunt qui de Domino non
aliter quam sicut de alio homine cogitaverunt, et qui fidem
hodiernam, quae est fides cogitativa, absque aliquo bono
vitae vixerunt ; hi quia crediderunt quod vita aeterna esset
modo intromitti in caelum, ideo etiam ex optato in aliquam
societatem admissi sunt; sed ut primum lux caeli oculos
illorum strinxit, coeperunt quoad visum et simul quoad
intellectum prorsus obscurari, ac in stuporem ac in fatui·
tatem cadere; et curn calor caeli illos afflabat, coeperunt
diro modo cruciari, et quoad caput et quoad membra
sicut serpentes contorqueri ; quare se deorsum conjecerunt,
pejerantes quod intrare caelum, nisi in luce et calore caeli
sint, esset illis infernum3 et quod nesciverint quod caelum
cuivis sit ex amore et inde fide, seu ex vita secundum
praecepta Domini in Verb0, et ex fide in Dominum, et
prorsus non ex fide absque vita fidei, quae est charitas.
Paucis dicetur quid ‘⁸ primitiae '⁹ in Verbo significant: “pri-
mitiae'' significant similia quae “primogenita ;” sed “pri-
mogenita” dicuntur de animalibus), sed “primitiae ”⁸ de
vegetabilibus; ita ‘⁴ primogenita” sunt quae primum nascun-
tur, et “primitiae ” quae sunt ex primis quae producuntur;
ac utraque significant bonum spirituale primum formatum,
quod in se est verum ex bono quod a Domino. Hoc trahit
originem ex e0, quod binae mentes apud hominem sint;
mens naturalis et mens spiritualis: ex sola mente naturali
non producitur nisi malum et inde falsum; sed ut primum
mens spiritualis aperta est, tunc producitur bonum et inde
verum; hoc quod primum producitur intelligitur per “pri-
mogenitum’' et per “primitias’' Et quia omnia quae e
mente spirituali nascuntur et producuntur, non sunt ab
homine sed a· Domino, ideo illa sanctificabantur Jehovae,
hoc est, Domino, ex causa quia Ipsius erant, et inde sancta:
et quia primo natum aut productum significat omnia in
serie sequentia, sicut dux populum, et pastor gregem, ideo
per id quod “primogenita ac primitiae data fuerint Domi-
no '⁹ significabatur quod omnia reliqua etiarn Ipsius essent.
Sed ut hoc adhuc clarius in intellectum veniat, sciendum
est quod mens mere naturalis sit ad ideam seu imaginem

