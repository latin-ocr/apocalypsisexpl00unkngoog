cAP. κη, vERs. 7.-Ν, 734[d]. 2053

lum '⁹ significatur bellum spirituale, quod est pugna contra
mala et salsa quae ab inferno, et per “mori in bello ’⁹ signi-
ficatur succumbere, antequam ecclesia per illa implantata
est, quod etiam fit per tentationes, quae quoque per “bella''
in Verbo significantur: ex his concludi potest quid per illa
statuta in sensu spirituali significatur; nempe, quod homi-
nes ecclesiae‚ hoc est, homines in quibus est ecclesia, qui
per “filios Israelis exeuntes in bellum ” significantur, pug-
naturi sint contra hosteS, qui sunt inferna, et non illi qui
nondum sacti sunt homines ecclesiae, hoc est, homines in
quibus ecclesia3 quare dicitur quod illi non exituri in bel-
lum “qui aedificaverunt domos et nondum initiaverunt
illas,” tum “qui plantaverunt vineas et nondum vindemia-
verunt illas,” ut et “qui desponsaverunt uxores et nondum
duxerunt illas ;” nam per omnes hos significantur illi qui-
bus ecclesia nondum implantata est, ita qui nondum facti
sunt homines ecclesiae; et dicitur quod “illi abirent et
reverterentur domum suam, ne morerentur in bello‚” per
quod intelligitur quod illi non super hostes praevalituri
sint, sed hostes super illos, quippe solum illi praevalent
super hostes spirituales qui in veris ex bono sunt, seu apud
quos verum conjunctum est bono; dicitur etiam “ne vir
alius initiet domum,” “vindemiet vineam‚” et “ducat uxo-
rem,'’ per quae significatur ne falsa et mala se conjungant
bono, aut verum alius generis cum affectione boni; per
“virum alium” significatur falsum, et quoque aliud verum,
ita verum non concordans. Quod ‘⁴ timidi et molles corde ”
etiam reverterentur domum, significabat illos qui nondum
in veris et bonis ecclesiae essent, et per illa in fiducia in
Dominum; hi enim timent maloS, et quoque faciunt ut
alii timeant, quod significatur per “ne liquefaciant cor
fratrum suorum :’' hae nunc sunt causae interioreS, seu cau-
sae e mundo spirituali, propter quas illa mandata sunt.

[110] Quod “bellum ” significet bellum spirituale, quod
est contra infernalia, constat manifeste ex e0, quod Levi-

tarum officia et ministeria circa Tentorium conventus
dicantur “militia,” ut patet ex his apud Mosen,

Mandatum est Mosi, ut numerarentur Levitae a filio triginta annorum
ad filium quinquaginta annorum, ad exercendum militiam, ad faci·
endum opus in Tentorio conventus (Num. iv. 23, 35. 39, 43. 47):

et alibi,

