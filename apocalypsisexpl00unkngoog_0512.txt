2414 APOCALYPSIS EXPLICATA.

est quod a multis in illis ecclesiis doceatur fides conjuncta
vitae, et vita conjun&a fidei; ab aliis autem fides sepa·
arata a vita; hoc fit ab eruditis qui docent ex doctrina,
illud ab eruditis et non eruditis qui docent ex Verbo; sic
in contrarium eunt: sed usque defensores doctrinae etiam
id permittunt, verum ex causa quia Verbum manifeste
docet vitam ac fidem secundum vitam, et quia simplices
non aliter doceri possunt quam secundum sensum Verbi
exstantem ; et quidam quia ipsi veritati non aperte resis-
tere possunt, veritas enim latenter operatur et persuadet.
nam e caelo apud unumquemvis influit, ac recipitur ab illis
ui non male vivunt, et qui non multis confirmaverunt solam
fidem ex pueritia, et tunc ex fastu eruditionis prae aliis,
imprimis in dogmate justificationis per illam, in quo ponunt
gloriam eruditionis superioris: hi tamen usque corde aliter
cogitant dum audiunt confirmationes ex Verbo pro vita
ab aliis; cogitant enim quod sola fides in se contineat
opera, et quod conjuncta sint secundum dogma justifica-
tioniS, tametsi illud, sicut a multis docetur, plus separat
opera a fide quam conjungit illa cum fide, immo removet
illa ut non justificantia, quantum illis aliquid ab homine
seu a voluntate ejus inest. Quod prorsus aliter doceatur
in ecclesiis ubi sola fides recepta est, dum ex Verb0‚ quam
dum ex doctrina, confirmari potest ex multiS, ut in Eccle-
sia Anglicana, et in Ecclesia Lutherana. Notum est quod
doctrina Ecclesiae Anglicanae doceat solam fidem, et quod
praedicatores artificiose, ingeniose et eleganter adjungant
ei opera, sicut recondita in fide, et quod ex fide percipiant
aliquid conatu5‚ sicut affectionis ad bonum faciendum3 illi
imprimis qui ad tertium aut quartum gradum per solam
fidem justificati sunt; et quod illi apud quos sola fides ad
illum gradum non operationem habuit, usque salventur,
quia in fide latet bonum vitae reconditum, sicut in semine
fructus facultas productionis: sed quod haec sint fetus animi
gloriantis et se jactantis ex superiore eruditione ac ingenio
prae aliis, supra in explicationibus capitum duodecimi et
tertii decimi ostensum est. Quod in Ecclesia Anglicana
prorsus aliter doceatur dum ex Verbo, et non simul ex
doctrina, ad confirmationem velim adducere id quod in
ecclesia illa quovis die festo docetur, et ab illis legitur qui
Sanctam Caenam obeunt3 quae sunt sequentia :—

